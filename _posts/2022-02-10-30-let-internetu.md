---
layout:     post
title:      "30 let internetu v České republice"
date:       2022-02-10 20:00:00 +0100
categories: Internet
comments:   true
tags:       [Internet, Piráti, digitalizace]
img:        30-let-internetu.png
author:     Ondřej Profant
---

Vystoupil jsem na konferenci sdružení CESNET "30 let internetu v České republice". Na konferenci se vzpomínalo na začátky internetu, probíral se jeho dosavadní vývoj a došlo i na zamyšlení nad další digitální budoucností. Zdravici zaslal i "otec internetu" Vint Cerf.

<!--more-->

Záznam [konference](https://www.30letinternetu.cz/akce/konference-30-let-internetu-v-ceske-republice/) a přepis mého projevu:

<iframe width="560" height="315" src="https://www.youtube.com/embed/BeYy3gEeeyA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen=""></iframe> 

Dovolte mi smeknout a vzdát hold před vámi, kteří jste se zasadili o internet v tehdejší Československé republice.

Je to krok, spíše tedy skok, vpřed který jen těžko opravdu doceníme.

Po 30 letech jsou naše životy zcela jiné. Téměř všichni jsme neustále online a služby poskytované přes internet nám ulehčují život. Nemluvě o posledních 2 letech, které naučily širokou veřejnost pojmy jako home working a home office.

Internet je příkladem inovace, která nás posouvá vpřed. Otevírá zcela nová odvětví a propojuje svět. Má však i stinné stránky. Společnost nejen spojuje, ale může ji i rozdělovat. Věřím však, že se jedná o něco, s čím se pouze musíme naučit pracovat, a následně pozitivní stránka převáží.

Chtěl bych apelovat ještě na jednu klíčovou věc. Internet vznikl jako decentralizovaný a technologie v něm použité byly otevřené. Někdo to může nazývat chaos, já v tom vidím design. Design svobody. A přál bych si, aby takový byl i nadále.

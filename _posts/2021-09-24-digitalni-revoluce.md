---
layout:     post
title:      "Digitální revoluce - co nás čeká v příštích letech"
date:       2021-09-24 08:00:00 +0100
categories: "digitalizace"
comments:   true
tags:       [digitalizace, egovernment]
img:        serverovna.jpg
author:     Bára Soukupová
---

Legislativa týkající se digitalizace a eGovernmentu doznala v uplynulém období revolučních změn. Byla schválena pětice digitalizačních zákonů, které zcela změnily paradigma eGovernmentu v Česku.

<!--more-->

Na konci roku 2019 byly schváleny [Zákon o právu na digitální služby](https://www.zakonyprolidi.cz/cs/2020-12), zákon k [digitální technické mapě](https://www.zakonyprolidi.cz/cs/2020-47) a zákon k [bankovním identitám](https://www.zakonyprolidi.cz/cs/2020-49). V roce 2021 pak sněmovna schválila další digitalizační zákon, tzv. [DEPO](https://www.zakonyprolidi.cz/cs/2021-261) a zákon [o elektronizaci zdravotnictví](https://www.zakonyprolidi.cz/cs/2021-325). V roce 2021 byl také zveřejněn a postupně doplňován [Katalog služeb](https://pma3.gov.cz/katalog-sluzeb/info), tedy jakýsi seznam všech agend a úkonů veřejné správy a zároveň harmonogram jejich digitalizace. Tyto zákony mají často dělenou účinnost, tedy některá jejich ustanovení jsou již účinná a na jiná si ještě počkáme. Zde je přehled toho, jaká digitalizační opatření již platí a co nás čeká v dalších letech.

Velká část níže popsaných ustanovení se týká **[Zákona o právu na digitální služby](https://www.zakonyprolidi.cz/cs/2020-12)**. Ač se tento zákon vztahuje na všechny orgány veřejné moci, obsahuje některé výjimky (§ 14):
- Územní samosprávný celek při výkonu samostatné působnosti má právo, nikoli povinnost poskytovat digitální služby podle tohoto zákona.
- Škola a školské zařízení poskytují digitální službu pouze u úkonu, u kterého je poskytnutí v digitální podobě vyznačeno v katalogu služeb.

U velké části agend v přenesené působnosti digitalizaci plánuje patřičné ministerstvo, často prostřednictvím centralizovaného samoobslužného portálu. Obce a kraje jsou tak odpovědné hlavně za digitalizaci činností v samosprávné působnosti, u níchž je však digitalizace podle tohoto zákona pouze dobrovolná.

*Detailní rozbor balíčku DEPO, [přinesl server #OPENCZEG](https://www.openczeg.cz/clanky/2021/09/09/detailni-rozbor-depo.html).*

*Více k jednotlivým zákonům zde na blogu:*
- *[Zákon o právu na digitální služby](https://www.profant.eu/2019/zpds.html)*
- *[Digitální technická mapa](https://www.profant.eu/2019/dtm.html)*
- *[Bankovní identity](https://www.profant.eu/2019/sonia.html)*
- *[DEPO](https://www.pirati.cz/tiskove-zpravy/ridicaky-doma-digitalizacni-zakon.html)*
- *[Katalog služeb](https://www.profant.eu/2020/katalog-sluzeb.html)*

------------------------------------------

## Platné od roku 2021 a dříve

### Zákon č. 12/2020 Sb., o právu na digitální služby

- **[§ 4 - Právo činit digitální úkon](https://www.zakonyprolidi.cz/cs/2020-12#p4)**
    Pro služby vedené v katalogu služeb jako digitalizované.

- **[§ 9 - Právo prokázání právní skutečnosti](https://www.zakonyprolidi.cz/cs/2020-12#p9)**
    Pokud již je údaje v systému veřejné správy, není třeba je dokládat jinak.

- **[§ 11 - Právo na informace v souvislosti s poskytováním digitálních služeb](https://www.zakonyprolidi.cz/cs/2020-12#p11)**
    Možnost výpisů z informačních systémů a upozornění na termíny výměny dokladů.

- **[§ 12 - Právo na elektronickou identifikaci a autentizaci](https://www.zakonyprolidi.cz/cs/2020-12#p12)**
    Pokud není stanovena úroveň záruky prostředku pro elektronickou identifikaci, uživatel má právo použítek prostředek v úrovni minimálně značná.

- **[§ 13 - Právo na technologickou neutralitu](https://www.zakonyprolidi.cz/cs/2020-12#p13)**
    Služby jsou poskytovány nezávisle na konkrétní technologii, výstupy jsou v otevřeném strojově čitelném formátu.

### Zákon č. 261/2021 Sb., kterým se mění některé zákony v souvislosti s další elektronizací postupů orgánů veřejné moci (DEPO)

- **[Pravidla a bezpečnostní úrovně cloud computingu](https://www.zakonyprolidi.cz/cs/2021-261#cast74)**
    *[Zákon č. 365/2000 Sb.](https://www.zakonyprolidi.cz/cs/2000-365), o informačních systémech veřejné správy*


### Zákon č. 49/2020 Sb. - bankovní identita

- **[Celý zákon -  Zákon č. 49/2020 Sb.](https://www.zakonyprolidi.cz/cs/2020-49)**
    Možnost použít bankovní identity, tedy přihlášení internetovému bankovnictví, pro přístup ke službám eGovernmentu.

--------------------------------------------------------

## Platné od roku 2022

### Zákon č. 12/2020 Sb., o právu na digitální služby

- **[§ 5 - Právo na osvědčení digitálního úkonu](https://www.zakonyprolidi.cz/cs/2020-12#p5)** (od 1. 2. 2022)
    Uživatel má právo na bezodkladné elektronické osvědčení digitálního úkonu, opatřené kvalifikovanou elektonickou pečetí a časovým razítkem.

- **[§ 6 - Právo na nahrazení úředně ověřeného podpisu nebo uznávaného elektronického podpisu](https://www.zakonyprolidi.cz/cs/2020-12#p6)** (od 1. 7. 2022)
    Vlastoruční podpis lze nahradit záznamem informačního systému o určitých parametrech.

- **[§ 7 - Právo na využívání údajů](https://www.zakonyprolidi.cz/cs/2020-12#p7)** (od 1. 2. 2022)
    Mezi úřady putují data, nikoliv lidé. Úřad nevyžaduje data, která už jsou v systémech. Uživatelé mohou udělit oprávnění k využívání údajů v rozsahu a trvání podle své volby na základě vlastního rozhodnutí nebo na základě žádosti úřadu.

- **[§ 8 - Právo na zápis práva, povinnosti nebo právní skutečnosti](https://www.zakonyprolidi.cz/cs/2020-12#p8)** (od 1. 2. 2022)
     Uživatel má právo na zápis práva, povinnosti nebo právní skutečnosti, která se jej týká a vyplývá z úkonu úřadu uvedeného v katalogu služeb, do registru práv a povinností.

- **[§ 10 - Právo na zápis kontaktního údaje](https://www.zakonyprolidi.cz/cs/2020-12#p10)** (od 1. 2. 2022)
     Zápis centrálních kontaktních údajů - emailu a telefonního čísla - do základních registrů

- **[§ 12a - Právo na elektronickou identifikaci a autentizaci](https://www.zakonyprolidi.cz/cs/2020-12/zneni-20220701#p12a)** (od 1. 7. 2022)
     Uživatel má právo na informaci, zda kombinace identifikačních údajů, které mu o sobě poskytla jiná osoby odpovídá kombinaci údajů vedených v registru obyvatel Příprava na zrušení používání rodných čísel.

### Zákon č. 261/2021 Sb., kterým se mění některé zákony v souvislosti s další elektronizací postupů orgánů veřejné moci (DEPO)
- **[Celý balíček - Zákon č. 261/2021 Sb.](https://www.zakonyprolidi.cz/cs/2021-261)** (od 1. 2. 2022)
    Zejména proškrtání zmocňovacích paragrafů v mnoha zákonech, nově bude zmocnění řešeno formou správního řízení.
- **[Povinné dodávání do datových schránek PFO a PO](https://www.zakonyprolidi.cz/cs/2021-261#cast133)** (od 1. 1. 2022)
    Datové schránky firem a podnikatelů nepůjdou již znepřístupnit pro příjem od jiných osob. To dosud některé firmy dělaly a nešlo je tak kontaktovat datovou schránkou.

    *[Zákon č. 300/2008 Sb.](https://www.zakonyprolidi.cz/cs/2008-300/zneni-20230701#p18a), o elektronických úkonech a autorizované konverzi dokumentů*

### Katalog služeb - služby poskytované digitálně
#### Český statistický úřad
- **Zpřístupnění údajů vedených v Registru ekonomických subjektů** přes datovou schránku a Czech POINT (od 1. 2. 2022)


#### Ministerstvo vnitra

- **Digitální poskytování matričních agend** přes datovou schránku či s elektronickým podpisem (od 1. 7. 2022)
    - změna jména a příjmení,
    - zápis do matriční knihy,
    - návrh na určení otcovství,
    - povolení uzavření manželství,...
- **Legalizace** přes datovou schránku či s elektronickým podpisem (od 1. 7. 2022)

#### Ministerstvo zemědělství
- **Některé služby rostlinolékařské péče a podle zákona o hnojivech** přes samoobslužný portál či s elektronickým podpisem (od 31. 12. 2022)

-------------------------------------------

## Platné od roku 2023

### Zákon č. 261/2021 Sb., kterým se mění některé zákony v souvislosti s další elektronizací postupů orgánů veřejné moci (DEPO)

- **[Sbírka zákonů a mezinárodní smluv](https://www.zakonyprolidi.cz/cs/2021-261#cast164)** (od 1. 1. 2023)
    Nově bude elektronická, dostupná jako otevřená data.

    *[Zákon č. 222/2016 Sb.](https://www.zakonyprolidi.cz/cs/2016-222/zneni-20230101), o Sbírce zákonů a mezinárodních smluv*

- **[Zřízení datové schránky po přihlášení NIA](https://www.zakonyprolidi.cz/cs/2021-261#cast133)** (od 1. 1. 2023)
    Bude možné ji deaktivovat.

    *[Zákon č. 300/2008 Sb.](https://www.zakonyprolidi.cz/cs/2008-300/zneni-20230701#p3), o elektronických úkonech a autorizované konverzi dokumentů*

- **[Povinné zřízení datových schránek právnickým osobám a podnikajícím fyzickým osobám](https://www.zakonyprolidi.cz/cs/2021-261#cast133)** (od 31. 3. 2023)

    *[Zákon č. 300/2008 Sb.](https://www.zakonyprolidi.cz/cs/2008-300/zneni-20230701#p4), o elektronických úkonech a autorizované konverzi dokumentů*

- **[Informace zveřejňované způsobem umožňujícím dálkový přístup](https://www.zakonyprolidi.cz/cs/2021-261#cast48)** (od 31. 12. 2023)
    Všechny registry, které jsou na základě zákona každému přístupné, musí zveřejňovat neosobní data jako open data.

    *[Zákon č. 106/1999 Sb.](https://www.zakonyprolidi.cz/cs/1999-106/zneni-20220201#p5a), o svobodném přístupu k informacím*


### Zákon č. 47/2020 Sb. - Digitální technická mapa

- **[Celý zákon - Zákon č. 47/2020 Sb.](https://www.zakonyprolidi.cz/cs/2020-47/)** (od 1. 7. 2023)
    - digitálních technické mapy krajů
    - informační systém digitální mapy veřejné správy

  *[Zákon č. 200/1994 Sb.](https://www.zakonyprolidi.cz/cs/1994-200/zneni-20230701#p4b), o zeměměřičství*


### Zákon č. 283/2021 Sb., stavební zákon
- **[Celý zákon - Zákon č. 283/2021 Sb.](https://www.zakonyprolidi.cz/cs/2021-283/zneni-20230701#p267)** (od 1. 7. 2023)
    - portál stavebníka
    - národní geoportál územního plánování
    - evidence stavebních postupů
    - evidence elektronických dokumentací
    - informační systém identifikačního čísla stavby
    - informační systém stavebního řízení

------------------------------------------------------

### Katalog služeb - služby poskytované digitálně
#### Český úřad zeměměřický a katastrální
- **Žádosti na poskytování dat a mapových děl** přes datovou schránku či s elektronickým podpisem (od 1. 9. 2023)

#### Ministerstvo dopravy
- **Žádosti týkající se Registru silničních vozidel** s elektronickým podpisem (od 1. 9. 2023)

#### Ministerstvo financí
- **Některé služby z agend spoření, penzijního připojištění, daňových poradců a evidence tržeb** přes datovou schránku či s elektronickým podpisem (od 1. 9. 2023)


#### Ministerstvo práce a sociálních věcí

- **Žádosti v agendě sociálního zabezpečení** přes datovou schránku či s elektronickým pospisem (od 1. 9. 2023) a přes samoobslužný portál (od 1. 12. 2023)

#### Ministerstvo průmyslu a obchodu

- **Služby v agendě zahraničního obchodu** přes samoobslužný portál (od 1. 1. 2023)


#### Ministerstvo spravedlnosti

- **Výpisy z rejstříků** přes datovou schránku či s elektronickým pospisem (od 1. 9. 2023)

#### Ministerstvo školství, mládeže a tělovýchovy

- **Žádosti v oblasti výkonu ústavní výchovy nebo ochranné výchovy ve školských zařízeních** přes datovou schránku či s elektronickým pospisem (od 1. 9. 2023)

#### Ministerstvo vnitra
- **Žádosti v oblasti archivnictví a spisové služby a datových schránek** s elektronickým podpisem (od 1. 9. 2023)
- **Žádosti v oblasti cizinecké agendy** datovou schránkou či s elektronickým podpisem (od 1. 9. 2023)

#### Ministerstvo zdravotnictví

- **Žádosti v některých agendách** s elektronickým podpisem (od 1. 9. 2023)

#### Ministerstvo zemědělství

- **Žádosti a ohlášení dle zákona o zemědělství** přes samoobslužný portál (od 1. 1. 2023) a datovou schránku (od 1. 9. 2023)
- **Žádosti v agendě oběhu osiva a sadby** přes samoobslužný portál (od 31. 12. 2023)

---------------------------------------

## Platné od roku 2024

### Katalog služeb - služby poskytované digitálně

#### Český telekomunikační úřad

- **služby ve více agendách** přes samoobslužný portál (od 1. 7. 2024)

#### Ministerstvo vnitra
- **Vydání API klíče ke katalogu služeb veřejné správy** přes datovou schránku, samoobslužný portál či s elekktronickým podpisem (od 1. 1. 2024)

#### Ministerstvo životního prostředí

- **Služby v agendě nakládání s geneticky modifikovanými organismy** přes samoobslužný portál (od 1. 1. 2024)

-----------------------------------

## Platné od roku 2025

### Zákon č. 12/2020 Sb., o právu na digitální služby

- **[Zrušení poskytování údaje o rodném čísle podle §12a](https://www.zakonyprolidi.cz/cs/2020-12/zneni-20250101#p12a)** (od 1. 1. 2025)

### Zákon č. 261/2021 Sb., kterým se mění některé zákony v souvislosti s další elektronizací postupů orgánů veřejné moci (DEPO)

- **[Mechanismus opravy nesprávného údaje v systému](https://www.zakonyprolidi.cz/cs/2021-261#cast135)** (od 1. 1. 2025)

    *[Zákon č. 111/2009 Sb.](https://www.zakonyprolidi.cz/cs/2009-111/zneni-20250101#p8), o základních registrech*
- **[Zrušení povinnosti vozit s sebou řidičský a technický průkaz](https://www.zakonyprolidi.cz/cs/2021-261#cast73)** (od 1. 7. 2025)
    Pouze v rámci Česka a pro řidiče v českých registrech.

    *[Zákon č. 361/2000 Sb.](https://www.zakonyprolidi.cz/cs/2000-361/zneni-20250701#p6), o provozu na pozemních komunikacích*


### Katalog služeb - služby poskytované digitálně
**Digitálně dostupné budou všechny digitalizovatelné služby.** (od 1. 2. 2025).

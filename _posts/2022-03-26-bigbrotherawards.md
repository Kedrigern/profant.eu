---
layout:     post
title:      "Ceny Velkého bratra opět připomněly důležitost ochrany soukromí"
date:       2022-03-26 20:00:00 +0100
categories: Soukromí
comments:   true
tags:       [soukromí, lidská práva, Piráti]
img:        bigbrotherawards.jpg
author:     Ondřej Profant
---

Zúčastnil jsem se sedmnáctého ročníku Cen Velkého bratra, jejichž vyhlášení se pravidelně účastním. Předání těchto anticen v oblasti porušování ochrany soukromí vyhlašuje nevládní organizace Iuridicum Remedium ve spolupráci s odborníky na digitální práva a ochranu osobních údajů a dat.

<!--more-->

Předání se 24. března zúčastnily také další osobnosti z řad právníků, bezpečnostních expertů nebo politiků. Za Piráty byla na akci přítomna kromě mnoha dalších i senátorka Adéla Šípová.

Anticeny se předávají v několika kategoriích, které mají upozornit na problematiku narušování soukromí ze strany státních úřadů nebo soukromých společností. [Letos tak došlo na "ocenění"](https://bigbrotherawards.cz/2022/03/24/tz-rohlik-cz-spehuje-zamestnance-polska-vlada-opozici-ceny-velkeho-bratra-za-rok-2021-rozdany/) například společnosti Rohlík.cz za sledování výkonu kurýrů, kdy je poloha sledována pomocí gyroskopů a GPS, kontrolována je i teplota v autě a neustále je sledováno zákaznické hodnocení. Nebo polské vlády za zneužívání špionážního systému Pegasus proti politické opozici.

Upozorňovat na pochybení při uplatňování práva na soukromí v západní společnosti je nesmírně důležité. Stává se to ještě podstatnějším dnes ve vyhrocené atmosféře válečného konfliktu na Ukrajině. Nesmíme dopustit, aby v následujících měsících a letech docházelo k pošlapávání lidských práv, ke kterým právo na soukromí neodmyslitelně patří.

V boji proti dezinformacím a všudypřítomným lžím šířeným autoritářskými režimy proto nesmíme zapomínat na to, za co vlastně bojujeme. Za naše práva a svobody, které nám autoritáři chtějí sebrat. Nesmíme jim to ulehčit tím, že se budeme chovat jako oni.

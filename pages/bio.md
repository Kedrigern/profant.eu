---
layout: page
title:  Bio
date:   2017-11-22 08:00:00 +0100
permalink: "bio/"
include_rbar: true
---

<a href="{{ '/assets/pdf/cv-ondrej-profant.pdf' | relative_url}}">
  <i class="fi-download medium"></i>&nbsp;&nbsp;Klasické CV
</a>

### Motto

> „Jen ten, kdo je zaslepen lakotou, nenechá přítele kopírovat.“ -- *[Aaron Swartz](https://cs.wikipedia.org/wiki/Aaron_Swartz)*.

### Můj život před Piráty

Narodil jsem se 2. května 1988 v Praze, kde jsem strávil i většinu svého života. Vystudoval jsem všeobecné gymnázium, kde jsem rozvinul svou přirozenou zvědavost a touhu po získávání nových informací. Kromě matematiky a informatiky jsem se zajímal i o historii a filosofii. To mě naučilo o věcech uvažovat systematicky a v kontextu společenského dění a jeho minulosti.

Jako mladší jsem pravidelně jezdil na [LARPy](https://cs.wikipedia.org/wiki/Larp) a hrál [RPG](https://cs.wikipedia.org/wiki/Hra_na_hrdiny) hry, což mě naučilo komunikovat a stýkat se s různými lidmi, kteří vystupovali v různých rolích. Během studia jsem se také více seznámil s principy [open source software](https://cs.wikipedia.org/wiki/Otev%C5%99en%C3%BD_software), které mě přivedly ke svobodné kultuře a následně i k pirátství.

Po skončení střední školy jsem dále studoval na Matematicko-fyzikální fakultě Univerzity Karlovy, nicméně tato doba se již kryla s mými začátky v Pirátech. Školu jsem proto kvůli stranickým a pracovním povinnostem nedokončil. Svůj osobní rozvoj jsem ale nezanedbával a zdokonaloval jsem své schopnosti v oblasti programování, skriptování a digitální sazby knih.

### Začátky působení ve veřejném životě

Odjakživa jsem věřil tomu, že politika má být o dialogu a co nejširší participaci. K tomuto přesvědčení mě vedly závěry mnoha antických i moderních filosofů a hlavně způsob fungování open source komunit. Nebylo proto žádným překvapením, že mé nadšení pro nové technologie a hlavně nové pojetí politiky mě přivedlo k Pirátům.

![alt text]({{ '/assets/img/bio-obrazek1.jpg' | relative_url }} "V pirátském kostýmu"){: .article-illustration .article-illustration--right}

[Fenomén Pirátských stran](https://cs.wikipedia.org/wiki/Pir%C3%A1tsk%C3%A1_politika) jsem sledoval již od jeho počátku v roce 2006, kdy byla založena [Švédská pirátská strana](https://cs.wikipedia.org/wiki/Pir%C3%A1tsk%C3%A1_strana_(%C5%A0v%C3%A9dsko)), která byla první svého druhu na světě. V následujících letech byly založeny Pirátské strany po celém světě, v roce 2009 i v České republice.

[České Piráty](https://cs.wikipedia.org/wiki/%C4%8Cesk%C3%A1_pir%C3%A1tsk%C3%A1_strana) jsem jako člen přípravného výboru strany pomáhal zakládat a jsem v nich aktivní celou dobu od jejich zrodu. Působil jsem v řadě vnitrostranických funkcí, mezi jinými například v republikovém předsednictvu, republikovém výboru, předsednictvu krajského sdružení Praha nebo na pozici vedoucího technického odboru. Aktivně jsem se zapojoval i do všech možných akcí a kampaní, které Piráti během své existence organizovali. Jako ty nejzajímavější příklady mohu uvést třeba [Festival svobodných filmů](https://wiki.pirati.cz/mo/fsf), kampaň [Hrajeme svobodnou hudbu](https://wiki.pirati.cz/hudba/start) a veřejné hudební produkce [VyOsení](http://www.vyoseni.cz/), kampaň proti mezinárodním dohodám [ACTA](https://wiki.pirati.cz/kci/acta_clanek) a [TTIP](https://wiki.pirati.cz/ttip) nebo sérii přednášek o počítačové bezpečnosti [CryptoParty](http://cryptoparty.cz/).


### Vstup do politiky

![alt text]({{ '/assets/img/bio-obrazek2.jpg' | relative_url }} "Kontaktní kampaň"){: .article-illustration}

Jako rodilý Pražan jsem vždy intenzivně zajímal o politiku hlavního města a jeho městských částí. Ještě jako občan a aktivista jsem se angažoval v protestech proti předraženým veřejným zakázkám nebo různým pochybným developerským projektům. V roce 2014 jsem se jako předseda pražských Pirátů podílel na kampani do Zastupitelstva hlavního města Prahy, kam jsem byl i zvolen. Začala pro mě zcela nová etapa, kdy jsem se začal politice věnovat naplno. Přesto jsem se nadále snažil dodržovat ideály otevřenosti a sdílení, na kterých je Pirátská strana postavena.

![alt text]({{ '/assets/img/bio-obrazek3.jpg' | relative_url }} "Na zasedání ZHMP"){: .article-illustration .article-illustration--right}

Na Magistrátě jsem se věnoval řadě témat. Do mé odbornosti spadala informatika, v této oblasti se mi podařilo z pozice člena [Komise Rady hl. m. Prahy pro ICT](http://www.praha.eu/jnp/cz/o_meste/primator_a_volene_organy/rada/komise_rady/index.html?commissionId=30405) prosadit do strategického dokumentu města pro rozvoj informačních technologí větší důraz na využívání otevřených řešení a na vyvarování se chyb z minulosti. Obzvláště hrdý jsem na prosazení [otevřených dat](http://opendata.praha.eu/), která Praha nyní poskytuje ve vysoké kvalitě.


Věnoval jsem se však i jiným tématům než pouze informatice. Například jsem upozornil na [předraženou zakázku na svoz odpadu](https://praha.pirati.cz/ondra.html), aktivně jsem vystupoval proti [zbourání libeňského mostu](https://praha.pirati.cz/libensky-most.html) nebo jsem apeloval na vedení města, aby odkoupilo [sídliště Písnice](https://praha.pirati.cz/pisnicti-pres-palubu.html), které se jeho vlastník (ČEZ) rozhodl prodat developerům. V roce 2015 jsem se také podílel na založení spolku [Otevřená města](http://www.otevrenamesta.cz/), který v roce 2017 získal ocenění za svou aplikaci [Cityvizor](https://cityvizor.cz/), která nabízí obcím zveřejnění jejich rozpočtu.


### Zlomové volby

Ve volbách v roce 2017 jsem byl po úžasném úspěchu pirátské volební kampaně zvolen do Poslanecké sněmovny. Stal jsem se členem Výboru pro veřejnou správu, kde se i nadále hodlám věnovat problematice informačních technologií a digitalizaci veřejné správy.

![alt text]({{ '/assets/img/uspechy/poslanec.jpg' | relative_url }} "V Poslanecké sněmovně"){: .article-illustration}

Jako poslanec si kladu za cíl se zodpovědně připravovat na jednání pléna a výborů. Protože jsem příznivcem tvrdých dat a faktů, hodlám se vždy se všemi návrhy pečlivě seznámit, než se rozhodnu, zdali je mám podpořit. Zároveň chci zůstat dostupným politikem, se kterým je možné si sjednat schůzku a předat mu své podněty.

Zvláštní důraz budu klást na osobní transparenci. Proto na mých [webových stránkách](http://www.profant.eu/transparentnost/) naleznete můj kalendář i majetková přiznání. Své schůzky s lobbisty zapisuji do [pirátského registru lobbistických kontaktů](http://evidence.pirati.cz).


### Jaký jsem osobně

Mezi mé zájmy a koníčky patří plavání, hraní deskových a počítačových her, četba satirické fantasy a občasné sledování převážně zahraničních televizních seriálů. Z programovacích jazyků mám nejraději [Python](https://cs.wikipedia.org/wiki/Python) a jako operační systém používám [Fedoru](https://cs.wikipedia.org/wiki/Fedora).

Když mám čas a je hezké počasí, rád si vyrazím na nějakou [šifrovací hru](https://cs.wikipedia.org/wiki/%C5%A0ifrovac%C3%AD_hra). Z dopravních prostředků preferuji kolo. Kromě snadné údržby mi vyhovuje především proto, že jeho používáním pro přepravu zároveň i dělám něco pro své zdraví.
